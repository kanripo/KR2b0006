# -*- mode: mandoku-view; -*-
#+TITLE: 唐創業起居注
#+DATE: 2015-08-24 22:23:16.544160
#+PROPERTY: ID KR2b0006
#+PROPERTY: BASEEDITION WYG    
#+PROPERTY: JUAN 提要
<pb:KR2b0006_WYG_000-1a>¶
欽定四庫全書　　　　史部二¶
　唐創業起居注　　　　　編年類¶
　　提要¶
　　　　(臣/)等謹案唐創業起居注三卷唐温大雅撰¶
　　　　大雅字彦寵并州祁人官禮部尚書封黎國¶
　　　　公事蹟具新舊唐書本傳其書唐宋志作三¶
　　　　卷通考作五卷今此本三卷與唐宋志合史¶
　　　　稱髙祖兵興引大雅為記室叅軍主文檄則¶
<pb:KR2b0006_WYG_000-1b>¶
　　　　此書記三百五十七日之事所得於見聞者¶
　　　　當獨為真確今與髙祖本紀參較若劉仁恭¶
　　　　為突厥所敗煬帝驛繫髙祖此書稱髙祖謂¶
　　　　秦王曰今遭羑里之厄爾昆季須㑹盟津之¶
　　　　師是興師由髙祖而本紀則謂舉事由秦王¶
　　　　又此書載隋少帝以夏四月詔曰今遵故事¶
　　　　遜於舊邸而本紀則繫之五月戊午凡此之¶
　　　　類皆疑此書為得其實未可與尋常稗史一¶
<pb:KR2b0006_WYG_000-2a>¶
　　　　槩而論也乾隆四十二年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
